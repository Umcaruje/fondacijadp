---
title: 'Dušan Pavlović'
menu: dusan_pavlovic
visible: true
invertposition: true
---
Rođen je 24. juna 1923. godine u selu Dobrači kod Kragujevca. Osnovnu školu završio je u svom selu, a nižu gimnaziju u Kragujevcu. Školovanje je nastavio na Bogosloviji u Bitolju gde ga je u trećem razredu zatekao Drugi svetski rat. Po završetku rata pri Učiteljskoj školi u Kragujevcu pohađa tečaj za osposobljavanje prvog posleratnog učiteljskog kadra.

Nakon Drugog svetskog rata Ministarstvo prosvete Srbije uputilo je apel mladim prosvetarima da se upute u zaostale krajeve Srbije, kakav je tada bio i Sandžak, te da otpočnu organizovanje rada škola i da šire prosvetu i kulturu. Na takav poziv odazvao se i Dušan Pavlović i 1948. godine stigao u Brodarevo koja je imala samo četvororazrednu osnovnu školu.

Prvo radno mesto službovanja dobija u Brodarevu kao učitelj u osnovnoj školi. Ubrzo njegovom inicijativom uz pomoć drugih prosvetnih radnika otvara se i niža gimnazija koja će obeležiti novo razdoblje ovog kraja.

Postaje upravitelj a kasnije nastavnik i direktor niže gimnazije, tj. direktor prve potpune osmorazredne osnovne škole u Brodarevu. Uz rad završio je Višu pedagošku školu u Beogradu na smeru biologija-hemija.

Okupio je oko sobe mnoštvo učenika i nastavnika iz drugih mesta i uz njihovu podršku postao je prvi upravitelj osnovne škole i prvi direktor niže gimnazije, kada je ona pretvorena u osmorazrednu osnovnu školu, gde je i proveo ceo svoj radni vek.

Sproveo je svojevrsnu reformu obrazovanja usmerenu ka samostalnom razmišljanju učenika i praktičnoj primeni znanja, a svojim idejama i zalaganjem doprineo kulturnom i prosvetnom razvoju zajednice u Brodarevu i okolini.

Takav odnos prema radu i želja za unapređenjem saznanja i stalni napredak u procesu promena uvažen je, između ostalog Ordenom rada i  Vukovom nagradom u oblasti kulture i prosvete Srbije.

Fondacija Dušan Pavlović, pod njegovim imenom, želi da sačuva predanost, posvećenost i ostvarenja. u procesu sticanja novih znanja i njihove primene.
