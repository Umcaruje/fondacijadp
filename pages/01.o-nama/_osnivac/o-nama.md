---
title: Osnivač
menu: osnivac
visible: true
invertposition: false
---
Zoran Andrejević, vođen idejom da svoje dugogodišnje iskustvo i znanje iz oblasti energetske efikasnosti usmeri na obrazovanje mladih talenata, osnovao je Fondaciju Dušan Pavlović. 

Rođen 1956. godine u Prizrenu. Od ranog obrazovanja stručno se usmerava. U Prizrenu, 1974. godine, završava srednju mašinsko-tehničku školu, a potom 1979. godine Mašinski fakultet u Beogradu na smeru Termoenergetika. Godine 2014. stiče zvanje magistra nauka na Mašinskom fakultetu u Beogradu na smeru Termotehnika.

Od 1979. godine zaposlen je u Rekordu, fabrici gumenih proizvoda kao inžinjer za održavanje sistema za održavanje i distribuciju vodene pare. U periodu od 1985. do 1989. godine, u oblasti inžinjeringa, radi u Institutu za sisteme planiranja i upravljanje sticanjem znanja.

Godine 1989. otvara firmu Igumanov koja se aktivno bavi realizacijom projekata iz oblasti efikasnog korišćenja toplotne i rashladne energije. Od 2015. godine posvećuje se integraciji obrazovanja i primeni saznanja u celosti kroz Fondaciju Dušan Pavlović, Srpski centar za energetsku efikasnost i Igumanov.